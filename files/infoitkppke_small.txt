A Tanulmányi Osztály munkatársai az alábbi félfogadási rend szerint várják a Hallgatókat:
 
 
NAPFÉLFOGADÁSHétfő8:30–12:00 és 15:00–16:00Kedd8:30–12:00 és 13:00–16:00Szerda8:30–12:00 és 13:00–16:00Csütörtök8:30–12:00 és 13:00–16:00Péntek8:30–12:00 és 13:00–14:00 
A Tanulmányi Osztály munkatársai 12:00-13:00 óra között ebédszünetet tartanak, továbbá minden hétfőn 13:00-15:00 óráig szakmai megbeszélésen vesznek részt. A félfogadás ezen idősávokban szünetel. Szíves megértésüket köszönjük!
 
A fenti idősávokon kívüli személyes félfogadásra kizárólag előzetes bejelentkezés alapján kerülhet sor.
 
Az előzetes bejelentkezés történhet:
· e-mailen a Tanulmányi Osztály címén (tanulmanyi.osztaly@itk.ppke.hu) a hallgató teljes nevének, Neptun kódjának valamint képzésének megadásával, vagy
· a hallgató saját tanulmányi ügyintézőjénél közvetlenül e-mailen vagy telefonon.

A tanulmányi osztály vezetője
Vargáné dr. Balogh Orsolya TO vezető (balogh.orsolya@itk.ppke.hu)
 
Ügyintézés - Kollégáink neve abc sorrendben
MunkatársIrodaTelefonE-mailBalogh Edit Rita114. iroda886-4727balogh.edit@itk.ppke.huFogarasi Ildikó113. iroda886-4726fogarasi.ildiko@itk.ppke.huKalapács Éva113. iroda886-4726kalapacs.eva@itk.ppke.huKövesdy Mária112. iroda886-4761kovesdy.maria@itk.ppke.huNagy Erika (felvételi referens)112. iroda886-4761nagy.erika@itk.ppke.huOlajkár-Haraszti Rita113. iroda886-4726olajkar-haraszti.rita@itk.ppke.huRumi Gabriella114. iroda886-4727rumi.gabriella@itk.ppke.huVargáné dr. Balogh Orsolya111. iroda886-4711balogh.orsolya@itk.ppke.huCsány László231. (TTI) iroda886-4779csany.laszlo@itk.ppke.hu 
A program leírása
A Szakkollégium leírása
A programot azon tehetséges hallgatók számára indítottuk, akik a tantervben szereplő képzési lehetőségeknél többre vágynak, kiváló tanulmányi eredménnyel rendelkeznek, vállalják a program által felkínált speciális gyakorlati és elméleti órák látogatását valamint az ezzel együtt járó plusz munkát. A programba a szakkollégium vezetőjétől kapott személyes meghívás alapján kerülhetnek be azok a hallgatók, akik megfelelnek az előírt követelményeknek. A meghívás egy tanévre szól. 
 
A bekerülés alapfeltételei:
 
· Előző 1 vagy 2 év féléveinek kiemelkedő tanulmányi átlaga
· Legalább 60 kredit teljesítése az előző 2 félévben
 
Azon hallgatóknak, akik élni szeretnének a felkínált lehetőséggel, egy motivációs levelet kell elküldeniük, és nyilatkozniuk kell, hogy kollégiumi férőhelyre igényt tartanak-e, majd egy személyes beszélgetésen vesznek részt a program vezetőjével.
 
A szakkollégiummal együtt járó előnyök:
A kiválasztott hallgatók számára számos tárgyból külön gyakorlati csoport kerül kialakításra, amelyet a területhez leginkább értő oktató, lehetőleg az előadó tart. A szakkollégiumba felvett hallgatónak az adott tárgyhoz tartozó szakkollégiumos gyakorlati csoportba kell járnia.
 
A programban részt vevő hallgatók elsőbbséget élveznek a tárgyfelvételnél: minden választott órára biztosított a bekerülésük.
 
A tanév folyamán plusz lehetőségük nyílik speciális órák látogatására: Professor Emeritusok, ill. külsős szakmai előadók által tartott előadásokat látogathatnak, Emeritusokkal folytathatnak beszélgetéseket, laborbemutatókon és labormunkákban vehetnek részt, továbbá lehetőségük nyílik arra, hogy kutatási projektekhez kapcsolódjanak.
 
A BSc-s hallgatóknak “Gyorsítópályás MSc-re” van lehetőségük, amelynek segítségével bizonyos MSc-s tárgyakat előre, már a BSc-s tanulmányaik során felvehetnek külön dékáni kérelem nélkül, külön javaslat kíséretében.
 
A program során kiemelt ösztöndíjat, szakkollégiumi elhelyezést biztosítunk számukra.
 
A szakkollégiumban résztvevő hallgatók már BSc-s tanulmányaik alatt részesülhetnek Erasmus ösztöndíjban:
 
1. másodéveseknek elsősorban szakmai gyakorlat céljából, ami jó előkészítés lehet a TDK munka megkezdéséhez
2. harmadévesek tanulmányi mobilitásra illetve szakmai gyakorlatra is pályázhatnak.
 
A Szakkollégiumos hallgatók számára szervezett extra, kötelező előadások, beszélgetések, programok a félév során aktuálisan kerülnek meghirdetésre a hallgatók számára elkülönített Teams csoportban. Kérjük, ezen hirdetések folyamatos követését!
 
A hallgatók haladása minden tanév végén kiértékelésre kerül, melynek figyelembe vételével születik döntés arról, hogy folytathatják-e a programot a következő évben.
 
Célcsoport
Minden képzésen a már két félévet befejezett, sikeresen elvégzett hallgatók. BSc képzésen 3. félévtől, MSc képzésen a megelőző (folytatólagos) két BSc-s félév is beszámít, így már akár 1. félévtől van lehetőség bekerülni a Szakkollégiumos csoportba.
 
A program folytatásának feltételei (a kiértékelés szempontjai)
· Az előző/teljesített év féléveinek kiemelkedő tanulmányi átlaga
· A felvett tárgyak elvégzése a képzésen, megfelelő eredménnyel
· BSc-n a vállalt MSc-s tárgy sikeres teljesítése, MSc-n a választott szakmai tárgy teljesítése
· 60 kredit teljesítése a két utolsó aktív félévben
· A programban és a kapcsolódó eseményeken való tevékeny részvétel
· TDK-munka/kutatás elkezdése egy témavezetőnél (ÚNKP pályázathoz is szükséges egy téma kiválasztása, a pályázat leadása tavasszal)
· TDK bemutatása az őszi és/vagy tavaszi félévben
· MSc képzésen minden félévben 30 kredit fölötti szakmai kredit elvégzése
· A szakkollégiumi felvételi bizottságtól kapott meghívó levél
 
Amennyiben a feltételeknek megfelel a szakkollégiumi felvételi bizottság dönthet úgy, hogy újra meghívást kap a programba.
 
Az Info-Bionika szakkollégium hivatalos dokumentumai
A Szakkollégium Szervezeti és Működési Szabályzata valamint a Képzési és Felvételi rendje megtalálható a Kar hivatalos honlapján:
https://itk.ppke.hu/szabalyzatok-2

Diákigazolvány ügyintézés
 
A Tanulmányi Osztály BSc, MSc, IPCV hallgatók részére folytat diákigazolvány ügyintézést.
 
Ügyintéző: Olajkár-Haraszti Rita (TO 113. szoba) olajkar-haraszti.rita@itk.ppke.hu
 
Ügyintézés: előre egyeztetett időpontban, az alábbi idősávokban.
 
Hétfő: 9:30-12:00 és 15:00-16:00
Kedd, Csütörtök: 9:30-12:00 és 13:30-16:00
Szerda: 13:30-15:30
 
TÁJÉKOZTATÓ a diákigazolvány ügyintézés menetéről
A diákigazolvány a hallgatói jogviszony fennállását tanúsító közokirat.
2023 szeptember 1-től az aktuális félév érvényes matricájával ellátott diákigazolvány hallgatói jogviszony igazolására is alkalmas, aktív hallgatói jogviszony esetében.
 
A diákigazolványt az Educatio Társadalmi Szolgáltató Nonprofit Kft. készíti el a hallgató részére, érvényesítéséről pedig az intézmény gondoskodik. Bővebben a 362/2011. (XII. 30.) Korm. rendelet ír erről. Országszerte több száz elfogadóhelyen vehetőek igénybe különböző kulturális, utazási és kereskedelmi kedvezmények a diákigazolvánnyal. A kedvezményekről bővebben a www.diakigazolvany.hu oldalon olvashat.
 
Akik idén fejezték be középiskolai tanulmányaikat, október 31-ig még használhatják a középiskolai diákigazolványt a rajta lévő középiskolai érvényesítő matricával. Amennyiben korábban is a PPKE hallgatója volt valaki és megfelel a következő kritériumoknak ( 1. ugyanazon tagozaton (nappali) folytatja a tanulmányait, mint előzőleg, kihagyott félév nélkül; 2. a diákigazolványon szereplő személyes adatokban (pl. név, cím) nem történt változás ) , úgy nem kötelező a diákigazolvány cseréje, csupán érvényesíteni kell azt. (Az 1. (őszi) szemeszter matricája március 31-ig; a 2. (tavaszi) szemeszter matricája október 31-ig érvényes.)
 
Aktuális félév matricaosztásra vonatkozó információi az oldal alján találhatóak.
 
Új diákigazolvány igénylése
Új igényléshez első lépésként okmányirodába kell menni (nem szükséges a lakhely szerint illetékes irodába menni), majd az ott kapott NEK adatlap (=Nemzeti Egységes Kártyarendszer) alapján kell a Neptunban az Ügyintézés menüpont / Diákigazolvány igénylés almenüben a konkrét igénylést elindítani.
 
Ezt követően két nap múlva tud ideiglenes igazolást igényelni a Tanulmányi Osztályon. Fontos, hogy azok, akik az előző félévben még nem voltak a PPKE hallgatói, legkorábban a szorgalmi időszak kezdetétől kaphatnak ideiglenes igazolást, illetve érvényesíthetik elkészült diákigazolványukat.
 
Az igénylés elindításához feltétlenül szükség van arra, hogy a Neptunban rögzített legyen a hallgató „oktatási azonosító száma”. Ezt az azonosítót egy központi elektronikus rendszer (Felsőoktatási Információs Rendszer – FIR) küldi meg a PPKE részére. Azt, hogy van-e már hallgatói azonosítója, a legkönnyebben a következőképpen tudja leellenőrizni: A Neptunba belépve a bal oldali „Saját adatok” menüben a „személyes adatok” menüpontra kattintva az Oktatási azonosító mellett egy 11 jegyű számot kell látnia. Amennyiben a mező üres, úgy még nincsen azonosítója, így az igénylés nem indítható el.
 
Új diákigazolvány átvétele
Új diákigazolvány igénylése esetén minden hallgató Neptun üzenetben kap értesítést arról, hogy igazolványa átvehető. Ebben az esetben az igazolványt és a matricát egyszerre adjuk ki a diákigazolvány ügyintézővel történő előre egyeztetett időpontban. 
 
Matricaosztás 2024/25/1 félév
Hamarosan meghirdetésre kerül.

Jogviszony-igazolás
Figyelem! Hallgatói jogviszony igazolást csak a bejelentkezési időszak lezárultát követően tudunk kiállítani. Költségtérítéses / önköltséges hallgatók esetén további feltétel a térítési díj (vagy annak első részlete) befizetése.
 
Jogviszony-igazolást a Tanulmányi Osztálytól az alábbi űrlap kitöltésével lehet igényelni.
https://ppke.sharepoint.com/sites/itk-to/SitePages/Jogviszony-igazol%C3%A1s.aspx

Esélyegyenlőség
Kari Esélyegyenlőségi Koordinátorok
Vargáné dr. Balogh Orsolya Tanulmányi osztály 111-es szoba balogh.orsolya@itk.ppke.hu és
Rumi Gabriella Tanulmányi osztály 114-es szoba rumi.gabriella@itk.ppke.hu
Kérelmek benyújtása
Kérelmeket a Neptun rendszeren keresztül kell benyújtani. A kérvény megnevezése: 601 Kedvezmény igénylése esélyegyenlőségi alapon, mely az Ügyintézés/Kérvények menüpontban található.
 
A kérelemhez mellékelni kell a Kormányrendeletben meghatározott szakértői véleményt.
A fogyatékosság megállapításához szükséges szakértői vélemény
A 87/2015. Kormány rendelet 63. §-a szabályozza, hogy milyen szakértői vélemény fogadható el:
 
A fogyatékossággal élő hallgató fogyatékosságának típusát a (2) vagy a (3) bekezdésben meghatározott szerv által kiadott szakértői véleménnyel igazolja.
 
(2) Ha a hallgató fogyatékossága, sajátos nevelési igénye már a középfokú tanulmányok ideje alatt is fennállt, a fogyatékosság, sajátos nevelési igény a megyei (fővárosi) pedagógiai szakszolgálati intézmények és azok megyei vagy országos szakértői bizottságként eljáró tagintézményei által kibocsátott szakértői véleménnyel igazolható.
 
(3) Ha a hallgató fogyatékossága, sajátos nevelési igénye a középfokú tanulmányok ideje alatt nem állt fenn, a fogyatékosság az ELTE Gyakorló Országos Pedagógiai Szakszolgálat által kibocsátott szakértői véleménnyel igazolható.
Igénybe vehető kedvezmények
A hallgató fogyatékosságára tekintettel a fent meghatározott szakértői vélemény alapján kérheti a tanulmányi kötelezettségek teljesítése, illetve a vizsgák alóli részleges vagy teljes felmentését vagy azok más módon történő teljesítésének engedélyezését, a TVSZ-ben meghatározottak szerint
Vonatkozó jogszabályok
87/2015. (IV. 9.) Korm. rendelet a nemzeti felsőoktatásról szóló 2011. évi CCIV. törvény egyes rendelkezéseinek végrehajtásáról:.
 
TVSZ 43. §-a rendelkezik a fogyatékossággal élő hallgatókról

Kedves Hallgató!
 
A PPKE ITK hallgatóinak lehetőségük van részt venni ingyenes pszichológiai konzultáción, melyet a Hallgatói Tanácsadó Központ biztosít.
 
A konzultációkat Pusker Máté pszichológus munkatársunk tartja.
 
Hogy milyen témakörökben fordulhatsz hozzá?
 
Például,
· ha úgy érzed túl nagy fába vágtad a fejszéd
· ha nehéz kérdések foglalkoztatnak
· ha jól jönne egy beszélgetés
· ha úgy érzed, mostanában nehezebb kapcsolódni másokhoz
· ha fejleszteni szeretnéd az önismereted
· ha tudni szeretnéd, hogyan kommunikálj hatékonyan társaiddal, oktatóiddal
· ha kíváncsi vagy, hogyan lehet konfliktust kezelni veszekedés nélkül
 
A konzultáció személyesen történik a 3. emeleten, a 321/a irodában.
 
Időpontot foglalni név és egyetemi email cím megadásával lehet az alábbi linken, kedd, szerda, csütörtök napokra:
Hallgatói Tanácsadás
 
A pszichológus megőrzi a hallgató anonimitását, tehát semmilyen formában nem kommunikálja a hallgató nevét vagy bármely azonosítóját az egyetem felé.
 
Amennyiben nagy számban élnek a hallgatók a lehetőséggel, úgy elképzelhető, hogy várólistára kerülnek az újabb érdeklődők.
 
Amennyiben kérdésed merül fel, fordulj hozzánk bizalommal az alábbi emailcímen:
hallgatoi.tanacsadas@itk.ppke.hu
 
Üdvözlettel:
 
A Hallgatói Tanácsadó Központ nevében,
 
Pusker Máté

Kápolna
A Pázmány Péter Katolikus Egyetem jelenlegi egyetemi lelkésze Ft. Caprioli Alessandro.
 
Karunk kápolnája az épület 2. emeletén a 202. szobában működik. Alessandro atya szeretettel várja a hallgatókat szentmisére és lelki beszélgetésekre.
 
Elérhetőség és bővebb információk.
Bejelentkezés (regisztráció)
A hallgató abban az esetben folytathat tanulmányokat a félévben, ha a bejelentkezési időszakban a Neptun rendszeren keresztül aktívként bejelentkezett az adott képzésre.
 
 
A bejelentkezés lépései
 
1. A Neptun rendszerbe belépve ellenőrizze, hogy a bal felső sarokban a megfelelő képzés van-e kiválasztva. Ha több képzése is van/volt az intézményen belül, akkor a bal felső sarokban lévő „Képzés” gombra kattintva válassza ki azt a képzést, amelyen bejelentkezni kíván.
 
2. A felső menüsorból válassza ki az „Ügyintézés” menüpont „Beiratkozás/Bejelentkezés” almenüpontját. Ekkor megjelennek az adott képzéshez tartozó félévek.
 
3. Az új aktuális félév sorában kattintson a „Lehetőségek” linkre, majd válassza ki a „Beiratkozás” menüpontot. Az „Aktív" vagy „Passzív" rádiógombok segítségével választható ki a kívánt féléves státusz, majd a választást a „Nyilatkozom" gombbal kell megerősíteni. (Bejelentkezési státusza „Folyamatban” lesz mindaddig, amíg a tanulmányi előadója el nem fogadja bejelentkezési kérelmét. Közben azonban már tud tárgyakat felvenni.) A regisztráció dönti el, hogy aktív-e a féléve, nem pedig az, hogy vett-e fel tárgyat!
 
Az esetleges pénzügyi tartozás miatt meghiúsult regisztráció esetén részletes hibaüzenetet kap.
 
A bejelentkezési kérelem a bejelentkezési időszak alatt tetszés szerint módosítható. Ezt a „Lehetőségek”-en belül a „Beiratkozás módosítása” felületen lehet megtenni. Amennyiben a hallgató aktív félévre jelentkezett be és vett is fel tárgyakat, akkor passzívra csak úgy módosíthatja a regisztrációját, ha előbb a felvett tárgyait leadja. A bejelentkezés elmulasztása egyenértékű a passzív félévre történő regisztrációval.
 
A bejelentkezési időszak lezárta után, a tanév rendjében megadott időpontig, szolgáltatási díj befizetése ellenében a hallgató engedélyt kaphat, hogy pótolja az elmulasztott regisztrációt. A hallgató a Tanulmányi Bizottság (TB) hatáskörébe tartozó 301 Halasztott beiratkozás/bejelentkezés iránti kérelmét kizárólag a Neptun rendszeren keresztül tudja benyújtani.

